Criptografia a chiave asimmetrica
=================================


Importanza della criptografia
-----------------------------

Nel passato, quando gli scambi di informazione procedevano
mediante documenti cartacei, intercettare un messaggio
era questione di spie e di intrighi internazionali che
non toccavano le grandi masse, ma piuttosto soltanto i governi.

Ai tempi nostri, dove la maggior parte delle informazioni
vengono scambiate con mezzi elettronici, e' fin troppo facile
intercettare o alterare i nostri dati privati, anche
da parte di Organizzazioni con mezzi economici non eccezionali.

Se un tempo la questione della sicurezza dei dati era
materia che riguardava soprattutto gli Stati, ora riguarda
il singolo. Ognuno di noi e' a rischio.

Purtroppo pero', la criptografia non solo non e'
incoraggiata dai governi ma, addirittura, da qualche
parte e' ancora considerata illegale.

E si puo' capire perche': la criptografia potrebbeù
infatti essere usata dalle Organizzazioni Criminali
per proteggere i loro traffici.

Infatti: dato i codici a cifratura asimmetrica sono 
considerati praticamente inviolabili, neanche la
Magistratura potrebbe aprire il messaggio, senza
possedere la chiave.


Meccanismo di funzionamento
----------------------------

Questo tipo di cifratura si definisce "a chiave asimmetrica"
o anche "a chiave pubblica".
Si basa su due chiavi: una detta "pubblica" (P) , e serve per cifrare;
l'altra e' detta "segreta" (S), e serve per decifrare.
In simboli:

			S*P = P*S = I

e cioe' le due chiavi sono, in un certo senso, una l'inversa dell'altra.


Chi vuole scrivermi, dovra' cifrare con la mia chiave P; io 
decifrero' con la mia chiave S, nota solo a me.

Una comunita' che voglia comunicare in questo modo, deve depositare
le proprie chiavi pubbliche presso una Autorita' di Certificazione.

Se voglio, percio', scrivere a Paolo devo procurami la chiave pubblica
di Paolo e criptare con questa il messaggio.


In passato invece si usava soltanto la "cifratura simmetrica": una
sola chiave serviva per cifrare e decifrare.
E' ovvio quindi che doveva essere spedita al destinatario
con qualche altro mezzo piu' sicuro (ad esempio, a mano).





